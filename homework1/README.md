### Домашна 1 - База от продукти на магазин

Съществуват множество "електронни" магазини, но всички те споделят поне една обща характеристика - наличието на продукти.
Да пазим всичко в паметта може да бъде опасно. Какво ще се случи с продуктите в един магазин, ако токът спре или програмата прекрати изпълнението си неочаквано (в следствие на грешка)? Вероятно ще ги изгубим... (durability)
Нашата задача е да реализираме модул, който отговаря за съхранението на продуктите на магазин. Но, не, няма да пазим продуктите си в паметта, а на твърдия ни диск - във файл. Целта ни е да направим данните си по устойчиви, така че те да са налични дори след излизане от програмата. Това е общата идея. Нека пристъпим към детайлите.

### Всеки продукт се характеризира с:
* име - символен низ (статичен) с дължина до 200 символа;
* цена - число с плаваща запетая;
* уникален номер - число, както се досещате, уникално за всички продукти;

Намерете удобен начин да пазите **продуктите си в един файл** в системата (.db звучи като добър завършек).

### На този етап операциите, които ще трябва да извършваме се свеждат до:
* добавяне (`add`) - добавя елемент към нашата "база от продукти" (с други думи във файлът ни);
* частично премахване (`soft_remove`) - определя елемент от "базата" като изтрит (може би допълнително поле?). Това би било удобно, за да можем в бъдеще да проверяваме какви продукти е имало "едно време";
* цялостно премахване (`hard_remove`) - премахва елемент от базата ни, така че крайният файл, представящ базата, да съдържа един елемент по-малко;
* и търсене на елемент по име (`find`) - опитва се да открие информацията за продукт в нашата база, по подадено име на продукта.

Забележка 1 - количеството продукти може да е огромно. Поради тази причина не можем да си позволим да зареждаме всички продукти в нашата програмата.
Забележка 2 - вече сме запознати с ООП... Погрижете се този модул да е добре облечен в клас, така че да е независим и преизползваем.
Забележка 3 - можете да използвате STL елементи по ваш избор

Бонус: Избягвайте тестването "на ръка". Дефинирайте си отделни функции тестващи отделните елементи (методи).

